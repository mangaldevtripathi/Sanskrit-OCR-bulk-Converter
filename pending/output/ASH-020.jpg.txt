XVI
को व्यक्त करना चाहती हूँ, जिसे अभिव्यक्त करने के लिये अनन्त शब्दराशि भी अत्यल्प है। कमियाँ तो होंगी ही। उन्हें यह जानकर क्षमा करें कि भगवान् ही सर्वज्ञ हैं और जीव अल्पज्ञ है । शब्दशास्त्र अनन्त है और जीव की शक्ति अत्यल्प है। अतः इस अनन्त व्योम में अपने नन्हें नन्हें पड्खों से उड़कर जितना मार्ग तय कर सकी, उतना किया।
जिस विशाल विषयाटवी में रहकर निर्भय गमन करना भी दुष्कर है, उसमें रहकर भी मैंने इस कार्य को निर्विघ्न पूर्ण किया है, इसमें परमानन्दकन्द, वृन्दावनचन्द्र, योगीन्द्रमुनीन्द्ररुद्रेन्द्रादिवन्द्य, भक्तवृन्दमानससरोरुहमकरन्द भगवान् श्रीकृष्णचन्द्र के ध्वजवज्राङ्कुशादियुक्त परमपावन पादारविन्दों का हृदय से अखण्ड चिन्तन हेतु है ।
जिनके भ्रुकुटिविलास से सृष्टि और लय होते हैं, उनके कृपाकटाक्ष से निष्पन्न यह कृति अवश्य ही विद्वज्जनों के मन को तृप्त करती हुई व्याकरण के अध्येताओं के लिये एक प्रकाशित मार्ग बनेगी। पाणिनिशास्त्र का एक भी जिज्ञासु इससे कुछ पा सका तो इसकी कृतार्थता है।
जैसे भगवान् सूर्य के सामने अन्धकार नहीं टिक सकता, उसी प्रकार अपने तेज से पण्डित समुदाय को निस्तेज कर देने वाले, भगवान् पाणिनि के साक्षात् विग्रहभूत आचार्य बच्चूलालजी अवस्थी के सामने आते ही मेरी शकायें निर्मल होती चली गई और मैं इस पथ पर आगे बढ़ती गई। किसी भी शास्त्र की एक स्थापित विधि के रहते हुए उस विषय में नई बात को कहना, सुनना, समझना और स्वीकार करना, यह केवल उनके लिये ही सम्भव है, जिनकी नवनवस्पन्दवती चेतना नित्यनूतन विचारतति से तरङ्गित होती हुई, शास्त्र के अनन्त व्योम में निरर्गल प्रधावन करती है। ऐसे अनन्तकीर्ति, विद्वन्मण्डलमण्डन, आचार्य डॉ. बच्चूलालजी अवस्थी, पूर्व अधिष्ठाता, आचार्यकुल, कालिदास अकादमी, ने मेरे इस कार्य की नव्यता को समझा, और इसे स्वीकार किया, अतः इस ग्रन्थ को उन्हीं को अर्पित करते हुए मैं कृतार्थता का अनुभव कर रही हूँ ।
विजयादशमी, विक्रमाब्द २०७३
सन् २०१६
प्रकाशीसित