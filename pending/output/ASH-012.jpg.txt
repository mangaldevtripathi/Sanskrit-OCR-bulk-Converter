VIII
कोई अलग प्रक्रिया समझकर उससे पलायन कर जाता है। इस ग्रन्थ में लौकिक, वैदिक दोनों ही सूत्रों को साथ साथ ले लेने से लौकिक, वैदिक शब्द साथ ही सिद्ध हो जाते हैं।
सम्राट अकबर के सभासद् राजा बीरबल 'ब्रह्म' नाम से कवि भी थे। उन्होंने उस कालखण्ड में ब्राह्मणत्व के साथ साथ शास्त्रों की भी रक्षा की। अतः उन्होंने वाराणसी से वैयाकरणधौरेय शेषश्रीकृष्ण को अपने यहाँ प्रतिष्ठा दी। शेषश्रीकृष्ण के शिष्य भट्टोजिदीक्षित और पुत्र शेषवीरेश्वर थे। वहीं से नव्यव्याकरण का सूत्रपात हुआ । भट्टोजिदीक्षित के पुत्र भानुजिदीक्षित अमरकोश के मनीषी टीकाकार हैं और हरिजिदीक्षित उनके पौत्र हैं, जिन्होंने भट्टोजिदीक्षित के महनीय ग्रन्थ प्रौढ़मनोरमा पर शब्दरत्न नाम की टीका लिखी। वे शेषवीरेश्वर के शिष्य थे। शेषवीरेश्वर के अन्य शिष्य नागोजिभट्ट ने प्रौढ़मनोरमा की शब्देन्दुशेखर टीका लिखी। इस प्रकार यथोद्देश पद्धति का नव्यव्याकरण के रूप में अब तक अध्ययन होता रहा।
इस शताब्दी का आरम्भ होते न होते दोनों पद्धतियों का समागम डॉ. श्रीमती पुष्पा दीक्षित में पाया जाता है। इस प्रकार नव्यव्याकरण के सतत विकास की यह परम्परा भट्टोजिदीक्षित से लेकर पुष्पा दीक्षित तक अविच्छिन्न चल रही है।
वे बीसवीं तथा इक्कीसवीं ख्रीष्ट शताब्दी की महामहिम वैयाकरण हैं। उनकी कृतियों से यह भारतवर्ष कृतार्थ है। आगे शुभाशीर्वाद है कि वे अन्य वेदाङ्गों पर कार्य करके इस पद्धति को पूर्णता दें। शुभं भूयात् । ।
उज्जयिनी, १५.११.२००४
कच्चूलाबा अवस्थी