XV
अविधि है । सब धातुओं को प्रक्रियाक्रम के अनुसार व्यवस्थित करके उनका एक एक लकार बनाना ही वस्तुतः पाणिनीय विधि है, तो वैयाकरणशिरोमणि पूज्यपाद आचार्य भागवत शास्त्रीजी ने तिलक विद्यापीठ, पुणे में एक पण्डितसभा आयोजित करके मेरी इस बात को सुना और कहा कि पाणिनि के बाद से लेकर आज तक के लगभग साढ़े तीन हजार वर्ष के काल में पाणिनि की प्रक्रिया का चिन्तन पाणिनि के प्रक्रियाविज्ञान को समझकर किसी ने नहीं किया था । वस्तुतः यही पाणिनि का अभीष्ट प्रक्रियाक्रम है।
अष्टाध्यायी जिनका आत्मतत्त्व है, ऐसे व्याकरण के सुप्रसिद्ध आचार्य डॉ. रामकरण शर्मा, इस कार्य के साक्षी तथा प्रेरक हैं। उन्होंने मेरे इस कार्य को महत्त्वबुद्धि सुना और पदे पदे मेरा मार्गदर्शन किया।
से
जिनका द्वार क्षण भर के लिये भी पण्डितों से रिक्त नहीं होता था, जिनकी शास्त्रसाधना से काशी की विद्वत्परम्परा अविच्छिन्न है, ऐसे अभिनव पाणिनि आचार्य रामप्रसादजी त्रिपाठी से जब मैंने कहा कि जैसे लिङ्लकार सार्वधातुक आर्धधातुक भेद से दो प्रकार का होता है वैसे ही लेट् लकार भी दो प्रकार का है। सिप् प्रत्यय लगने पर यह आर्धधातुक होता है तथा सिप् के अभाव में यह सार्वधातुक रहता है, अतः लकारों की संख्या तो बारह है, और सब धातुओं का एक एक लकार बनाना ही पाणिनीय विधि है, तो उन्होंने इसका समर्थन करते हुए अनुग्रहपूर्वक मेरी बात को सुनकर कहा कि निश्चित ही यह कार्य महामुनि पाणिनि की अन्तरात्मा को आनन्दित करेगा।
शब्दशास्त्राम्बुधिपारदृश्वा पूज्य गुरुदेव आचार्य रामयत्नजी शुक्ल, जिनके श्रीचरणों में बैठकर कुछ ग्रन्थों को पढ़ने का अवसर मिला है, उन्होंने कहा कि बरसों से हम लोग चाहते थे कि कोई ऐसा कोष बने जिससे एक एक धातु के समग्र रूप प्रकाशित हो जायें, निश्चित रूप से इस विधि से यह सम्भव होगा।
जैसे कच्छपी अपने अखण्ड चिन्तन से ही अपनी सन्तान का संवर्धन कर लेती है, उसी प्रकार मेरे जीवन के अनन्य सहचर प्रो. शिवप्रसादजी दीक्षित के द्वारा इस कार्य की सिद्धि के लिये किया गया अखण्ड चिन्तन इस कार्य की पूर्णता का हेतु है । मेरी अग्रजा श्रीमती कृष्णकान्ता वाजपेयी, श्रीमती चन्द्रकान्ता मिश्र, श्रीमती सुशीला वाजपेयी, श्रीमती सूर्यकान्ता वाजपेयी, अग्रज डॉ. देवीदत्त शुक्ल, अनुज डॉ. शिवदत्त शुक्ल और डॉ. विष्णुदत्त शुक्ल ने इस कार्य में मेरे पूज्य पिताजी के प्रखर व्यक्तित्व को देखना चाहा है। मेरे पुत्र अजेय त्रिवेदी और पुत्रवधू माया त्रिवेदी ने भगवान् भूतभावन परमेश को तुष्ट किया है। मेरा विश्वास है कि ये सब इस कार्य से तृप्त होंगे।
मनुष्य अकेला कभी कर्ता नहीं हो सकता। अतः इस कार्य की पूर्ति में मेरे वे सभी आत्मीय जन हेतु हैं, जिनका हृदय मुझसे और मेरे इस कार्य से संलग्न है। अपने अन्तरतम हृदय से इन सभी के आधमर्ण्य को वहन करते हुए मैं अपनी उस कृतज्ञता