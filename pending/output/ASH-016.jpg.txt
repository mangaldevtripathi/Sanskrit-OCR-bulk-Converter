XII
धातु से गत बनता है, तो अनिट् मकारान्त रम्, यम्, नम्, से रत, यत, नत ही बनेंगे, यह बात एक बच्चा भी समझ सकता है, किन्तु यदि हम इनमें से कृत को ककारादि धातुओं में डाल दें, हृत को हकारादि धातुओं में डाल दें, मृत को मकारादि धातुओं में डाल दें, धृत को धकारादि धातुओं में डाल दें, वृत को वकारादि धातुओं में डाल दें, तो इनके रूप तो छात्र जान जायेगा, किन्तु उन्हें बनाने का विज्ञान क्या है, जिसे जानकर वह स्वयं बना ले, कभी नहीं जान पायेगा। वस्तुतः यही पाणिनि का प्रक्रियाविज्ञान है। व्याकरण शास्त्र के महोदधि में साधारण से साधारण बालक भी मछली के समान तैरने लगे, यही इसका लक्ष्य है। मैंने नन्हें बालकों पर इसका प्रयोग किया है। वे खेलते खेलते व्याकरण शास्त्र की प्रक्रिया को जान जाते हैं।
जिन्हें प्रक्रिया के बिना सीधे किसी भी कृत् प्रत्यय का तैयार रूप देखना है, उनके लिये 'कृदन्तकोष' है। इसमें धातुओं के इसी क्रम को अङ्गीकार करके सारे कृदन्तरूप हैं। इस क्रम से सारे समानाकार रूप एक साथ इकट्ठे हो जाने से यह सरणि कविकर्म के लिये नितान्त उपयोगी हो जाने से इसका अपर नाम 'कविकर्मरसायनम्' भी रखा है। पाणिनि के विज्ञान के बिना लिखे गये धातुरत्नाकर आदि बृहदाकार कोष तो वस्तुतः भारभूत हैं।
हमें यह भी जानना चाहिये कि धातु से प्रत्यय लगते ही अङ्गकार्य नहीं होता । इस अङ्गकार्य के पूर्व हमें पाँच उपाङ्गकार्यों का विचार करना आवश्यक होता है। धातु से कर्तरि सार्वधातुक प्रत्यय लगने पर ये पञ्चोपाड्ग इस प्रकार होते हैं- प्रत्ययादेश, विकरण, धात्वादेश, अतिदेश, और श्लु होने पर द्वित्वाभ्यासकार्य ।
आर्धधातुकप्रत्यय लगने पर ये पञ्चोपाङ्ग इस प्रकार होते हैं प्रत्ययादेश, धात्वादेश, अतिदेश, इडागम और सन्, यङ् चङ्, लिट् प्रत्ययों में द्वित्वाभ्यासकार्य ।
प्रक्रिया के पहिले हमें इनका ज्ञान होना ही चाहिये, इसलिये पाणिनि ने इन सब कार्यों के लिये अलग अलग प्रकरण बनाकर हमें दिये हैं। इन्हें अलग अलग पूरा पूरा पढ़ने से प्रक्रिया का समग्र दर्शन हो जाता है। अतः मैंने 'अष्टाध्यायी सहजबोध' में इन्हें अलग अलग व्याख्यात किया है। इन्हें जानने के बाद ही अङ्गकार्य का आरम्भ होता है।
इडागम का विचार आर्धधातुक प्रत्यय परे होने पर होता है। यह इडागम केवल • प्रत्यय पर आश्रित नहीं होता, अपितु प्रत्यय तथा प्रकृति दोनों के ही सेट होने पर इडागम होता है। कुछ धातु सेट्' होते हैं, कुछ 'अनिट्' । कुछ प्रत्यय सेट् ' होते हैं, कुछ 'अनिट्' । जब सेट् धातु सेट् प्रत्यय से मिलते हैं तभी इडागम होता है। दोनों में से एक के भी अनिट् होने पर इडागम नहीं होता है। अतः आर्धधातुक मार्ग में प्रविष्ट होने के पहिले मैंने सेट् अनिट् धातुओं को तथा सेट् अनिट् प्रत्ययों को अलग अलग दिखा दिया है। इसके लिये अलग से 'इडागम' नाम की पुस्तक भी बना दी है।