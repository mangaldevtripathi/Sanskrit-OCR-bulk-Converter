-
समय उन्होंने भाष्य में कथित अनभिधान का भी सम्पूर्ण ध्यान रखा है। यथा क्विप् 'च' सूत्र से धातुमात्र से होने वाला क्विप् प्रत्यय अनभिधान के कारण भाष्यानुक्त आकारान्त धातुओं से नहीं होता है। इस प्रकार के भाष्यवचनों की प्रामाणिकता भी उनके इस 'अष्टाध्यायी सहजबोध' में है।
व्याकरण जगत् में इस प्रकार के समग्र विचार का सर्वथा अभाव था। पुष्पा दीक्षित जी ने इस अभाव को दूर करके और व्याकरण की इस क्षति की पूर्ति करके वह निदर्शन प्रस्तुत किया है कि इनका उपकार अनन्त काल तक स्मरण किया जायेगा। इनके इस अदम्य पुरुषार्थ को देखकर हम इन्हें लौहपुरुष कहें या इनकी देदीप्यमान कीर्ति को देखकर हम इन्हें स्वर्णपुरुष कहें, वस्तुतः ये सर्वथा अनुपम हैं।
ऐसी विदुषी की इस नवीनतम कार्यप्रणाली के प्रति, व्याकरण जगत् की ओर से उन्हें अखण्ड साधुवाद देता हुआ मैं, इस ग्रन्थ के प्रचार प्रसार के लिये और पुष्पा जी के चिरायुष्ट्व के लिये कामना करता हूँ। व्याकरण शास्त्र में उनकी आस्था अनुदिन बढ़ती जाये तथा अग्रिम सन्तान इसका लाभ ले। उनके इस कार्य का सम्मान सारे संसार को करना चाहिये। भगवान् विश्वनाथ तथा भगवती पार्वती से प्रार्थना है कि वे इनके द्वारा पाणिनीय व्याकरण का सारा कार्य सम्पन्न कराकर विश्व को आलोक प्रदान करें।
वाराणसी ५.११.२००४
राममलभुम्ल