संक्षिप्त अङ्ग कार्य
७९
सुपो धातुप्रातिपदिकयोः (२.४.७१) - धातु और प्रातिपदिक के अवयव सुप् का लुक् होता है। यथा कुम्भ + ङस् कृ + अण्, में कुम्भ में जो षष्ठी है, उसका इस
सूत्र से लुक् हो जाता है। ध्यान रहे कि करोति के साथ हमें यद्यपि 'कुम्भं' में द्वितीया दिख रही है, किन्तु कृत् प्रत्यय 'अण्' के लगते ही 'कर्तृकर्मणोः कृति' सूत्र से कर्म में द्वितीया के स्थान पर षष्ठी आ जायेगी। अतः अलौकिक विग्रह में आप षष्ठी ही लिखें। अब इस सूत्र से प्रातिपदिक के अवयव सुप् का लुक् करके कुम्भ + ङस् + कृ + अण् को कुम्भ + कृ + अण् - अचो ञ्णिति से ऋ को वृद्धि करके - कुम्भकारः बनाइये । ८. इडागम - यदि धातु से लगने वाला प्रत्यय आर्धधातुक है, तब गण का विचार बिल्कुल न करें। अब विचार करें कि यह आर्धधातुक प्रत्यय, जो आपने लगाया है, यह सेट है, अथवा अनिट् । इसके लगने पर हम इडागम करें अथवा न करें।
९. अतिदेश- कभी कभी ऐसा होता है कि कोई अतिदेशसूत्र, कित् प्रत्यय को अकित्वत् बना देता है और अकित् प्रत्यय को कितवत् या ङिद्वत् बना देता है । अतः किसी भी प्रत्यय के लगने पर यह विचार अवश्य कीजिये कि प्रत्यय में, किसी अतिदेश सूत्र के बल से किसी नये धर्म का अतिदेश तो नहीं किया जा रहा है ? क्योंकि प्रत्यय में जैसा धर्म होगा, ठीक वैसे ही अङ्गकार्य होंगे। सामान्य अतिदेश पीछे कहे जा चुके हैं। विशेष अतिदेश तत् तत् प्रत्यय में बतलाते जायेंगे ।
१०. अङ्गकार्य - अतिदेश का विचार करने के बाद ही अङ्गकार्य कीजिये । अङ्गकार्य के लिये पहिचानिये कि जिस धातु में आप प्रत्यय लगा रहे हैं, वह धातु, ऊपर कहे हुए वर्गों में से, किस वर्ग में आता है। साथ ही आप धातु तथा प्रत्यय के अनुबन्धों को भी पहिचानिये। यथा पा + ण्वुल् / यहाँ हमें जानना चाहिये कि धातु आकारान्त है, और उससे लगा हुआ प्रत्यय णित् है ।
बन्ध् + क्त / यहाँ हमें जानना चाहिये कि धातु अनिदित् है, और उससे लगा हुआ प्रत्यय कित् है ।
वच् + क्त्वा / यहाँ हमें जानना चाहिये कि
उससे लगा हुआ प्रत्यय कित् है ।
धातु
सम्प्रसारणी धातु है और
नी + तृच् / यहाँ हमें जानना चाहिये कि धातु ईकारान्त है, और उससे लगा हुआ प्रत्यय जित्, णित्, कित्, ङित् से भिन्न है।
कुट् + तृच् / यहाँ हमें जानना चाहिये कि धातु कुटादि है, और उससे लगा हुआ प्रत्यय जित्, णित् से भिन्न होने से ङित् है।
११. सन्धि - अङ्गकार्य करने के बाद सन्धि, कीजिये। प्राप्त होने पर णत्व, पत्व आदि कीजिये।
1