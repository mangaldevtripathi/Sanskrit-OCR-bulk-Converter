प्रास्ताविकम्
'ण्वुल्तृचौ' सूत्र धातुमात्र से ण्वुल् और तृच् प्रत्ययों का विधान करता है। अतः जब तक हम सारे धातुओं से ण्वुल् और तृच् प्रत्यय न लगा लें, तब तक इस सूत्र की कृतार्थता नहीं होती। इसी प्रकार 'निष्ठा' सूत्र धातुमात्र से क्त, क्तवतु प्रत्ययों का विधान करता है । अत: जब तक हम सारे धातुओं सेक्त, क्तवतु प्रत्यय न लगा लें, तब तक इस सूत्र की कृतार्थता नहीं होती। इसी प्रकार तुमुन्, तव्य आदि प्रत्ययों के विषय में जानना चाहिये ।
कौमुदी में इन सूत्रों के एक, दो उदाहरण देकर
शेष सारा कार्य अध्येता की समझ पर छोड़ दिया गया है, जो कि दुष्कर है।
निष्ठा प्रत्यय की इडागम व्यवस्था अत्यन्त क्लिष्ट है। इसमें अतिदेश भी बहुत सारे हैं। अतः इस 'अष्टाध्यायी सहज बोध' में सर्वथा नवीन विधि से प्रक्रिया का चिन्तन है। इसमें एक एक पाठ में एक एक प्रत्यय को लेकर उसके यावत् रूपों का विचार किया गया है। जो क्तिन् आदि प्रत्यय सारे धातुओं से नहीं लगते, उनमें धातुओं को इदमित्यम् विभाजित करके यह दिखा दिया है कि किस धातु से कौन सा प्रत्यय लगेगा।
इस कृदन्त खण्ड के दो वर्ग हैं। पूर्वार्ध में एक एक प्रत्यय को लेकर उसे सारे धातुओं में लगाने की प्रक्रिया का विचार है तथा उत्तरार्ध में सूत्रों की अष्टाध्यायी क्रम से व्याख्या है। विश्वभाषा संस्कृत के विराट् वाङ्मय में जन जन का प्रवेश हो सके, इस दिशा में यह यत्न है।
वस्तुतः अष्टाध्यायी में भगवान् पाणिनि अनन्त लौकिक, वैदिक शब्दराशि की प्रतिपत्ति के लिये प्रतिपदपाठ को अनभ्युपाय मानते हुए लौकिक और वैदिक शब्दों को मिलाकर उनके दो हिस्से कर देते हैं। अजन्तशब्द और हलन्त शब्द। अजन्त शब्दों के वे पुनः नौ विभाग करते हैं। १. अकारान्ताः २. आकारान्ताः ३ इकारान्ता: ४. ईकारान्ता: ५. उकारान्ताः ६. ऊकारान्ताः ७. ऋकारान्ताः ८. ऋकारान्ताः ९. एजन्ताः ।
हलन्तशब्दों के वे पाँच विभाग करते हैं। ये विभाग के अन्त्य वर्ण के क्रम से न करके उपधा के क्रम से करते हैं। १. अदुपध धातु २. इदुपध धातु ३. उदुपध धातु ४. ऋदुपध धातु ५. शेष धातु। इस प्रकार वे पहिले विश्व की समस्त शब्दराशि के कुल १४ वर्ग बनाते हैं और इनमें से एक एक वर्ग के लिये वे अनुशासन करते हैं, न कि एक