X
एक शब्द के लिये। यही उनका सामान्यशास्त्र है। इससे जो विशेष है, वह इनका अपवाद है ।
T
अजन्त शब्दों के लिये वे अन्तिम वर्ण का आश्रय लेकर कार्य कहते हैं। अलोऽन्त्यस्य विधयो भवन्ति । यथा अतो गुणे। अतो लोपः । अतो भिस ऐस् । अतोऽम् । अतो येयः । अतो हे । अतो दीर्घो यनि । इत्यादि सूत्र अदन्त के लिये हैं। आतोऽनुपसर्गे कः । आतो मनिन्क्वनिब्वनिपश्च । आतो युच् । आतो लोप इटि च । श्नाभ्यस्तयोरातः । आतो युक् चिण्कृतो:, इत्यादि सूत्र आकारान्त के लिये हैं। एरच् । एरनेकाचोऽसंयोगपूर्वस्य । इतश्चानिञः । इतो मनुष्यजातेः । यू स्त्र्याख्यौ नदी । शेषो ध्यसखि । इत्यादि सूत्र इकारान्त यू के लिये हैं। ओरावश्यके, ऋदोरप् इत्यादि सूत्र उकारान्त के लिये हैं। अचि श्नुधातुभ्रुवां य्वोरियङुवङौ । यू स्त्र्याख्यौ नदी । शेषो ध्यसखि । इत्यादि सूत्र इकारान्त उकारान्त के लिये हैं। ऋहलोर्ण्यत् । ऋत उत् । ऋतो डिसर्वनामस्थानयोः । ऋदृशोऽङि गुणः । ऋतश्छन्दसि । ऋतश्च संयोगादेर्गुणः । ऋदुशनस्पुरुदंसोऽनेहसां च । ऋतश्च । ऋद्धनो: स्ये । ऋतश्ठन् । इत्यादि सूत्र ऋकारान्त के लिये हैं। ऋदोरप् ऋत इद् धातोः, उपधायां च उदोष्ठ्यपूर्वस्य, ऋच्छत्यृताम्, इत्यादि सूत्र ऋकारान्त के लिये हैं।
किन्तु हलन्त शब्दों के लिये वे जो भी कहते हैं, वह हलन्त शब्दों के अन्त के लिये न कहकर उनकी उपधा के लिये कहते हैं। इसके लिये वे हलन्त शब्दराशि के पाँच विभाग करते हैं। अदुपध, इदुपध, उदुपध, ऋदुपध, और शेष । अब हलन्त शब्दों के लिये प्रत्यय विधान करना हो अथवा अङ्गकार्य करना हो, वे इन्हीं वर्गों के अनुसार करते हैं। यथा- पोरदुपधात् । अतो लान्तस्य । अतो हलादेर्लघोः । अत उपधायाः । अत एकहल्मध्येऽनादेशादेलिटि, इत्यादि सूत्र अदुपध धातुओं के लिये हैं। इगुपधज्ञाप्रीकिरः कः । पुगन्तलघूपधस्य च इत्यादि सूत्र लघु-इगुपध धातुओं के लिये हैं। उदुपधाद् भावादिकर्मणोरन्यतरस्याम् इत्यादि सूत्र उदुपध धातुओं के लिये हैं। रलो व्युपधाद्धलादेः संश्च, सूत्र इदुपध, उदुपध धातुओं के लिये है। ऋदुपधाच्चाक्लृपिचृतेः । रीगृदुपधस्य च । उर्ऋत् । अनुदात्तस्य चर्दुपधस्यान्यतरस्याम् । इत्यादि सूत्र ऋदुपध धातुओं के लिये हैं।
यहाँ हमें यह अवश्य ज्ञात होना चाहिये कि पाणिनीय धातुपाठ के नाम से जो धातुपाठ हमें मिलता है, वह प्रक्रिया के इस क्रम के अनुसार बना ही नहीं है । प्रक्रिया के इस क्रम से इसकी संगति ही नहीं बैठती। वस्तुतः पाणिनीय सूत्रपाठ जितना वैज्ञानिक है, उतना ही अवैज्ञानिक पाणिनि का यह उपलब्ध धातुपाठ है । तिङन्त की जटिलता का एक बड़ा कारण यह भी है। अतः मैंने पाणिनि के उपर्युक्त विभाजन का आश्रय लेकर पाणिनीय धातुपाठ के एक भी धातु को कम न करते हुए उन्हें प्रक्रियानुसारी क्रम में रखकर पुनर्व्यवस्थित कर दिया है। इसका नाम है 'प्रक्रियानुसारी पाणिनीय धातुपाठ' ।
इस प्रक्रियानुसारी पाणिनीय धातुपाठ' में मैंने अङ्ग की दृष्टि से धातुओं के