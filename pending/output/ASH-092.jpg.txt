६६
अष्टाध्यायी सहजबोध
-
भाग ३
है।
का अङ्ग, भू + शप् यह पूरा का पूरा
दासीष्ट को देखिये- इसके दो ही खण्ड हैं- दा + सीष्ट । यहाँ सीष्ट प्रत्यय का अङ्ग केवल 'दा' है, क्योंकि सीष्ट प्रत्यय के पूर्व में केवल दा ही है।
इस प्रकार प्रत्येक प्रत्यय के अलग अलग अग होते हैं। जिस भी प्रत्यय का अग पहिचानना हो, उस प्रत्यय को देखिये। उसके पूर्व में जो भी दिखे, उसे उस प्रत्यय का अङ्ग समझिये ।
हम संक्षेप में सन्धियाँ पढ़ चुके हैं। अभी हम अङ्गकार्य पढ़ें और जानें कि अङ्गकार्य और सन्धिकार्य में क्या अन्तर होता है ?
नी + शप् (अ) को देखिये। यहाँ 'इको यणचि' सूत्र से, नी के 'ई' को 'यण' = 'य्' होना प्राप्त है। यह य्, 'इ' के बाद, 'अच्' वर्ण होने के कारण प्राप्त है। किसी वर्ण को निमित्त मानकर जो कार्य होते हैं, वे सन्धिकार्य कहलाते हैं, किन्तु जो अङ्गकार्य होते हैं, वे वर्ण को निमित्त मानकर नहीं होते । अङ्गकार्य प्रत्यय को निमित्त मानकर होते हैं। जैसे
इसी नी + शप् (अ) में, अच् परे होने के कारण 'इको यणचि' सूत्र से यणादेश प्राप्त है और शप् प्रत्यय को देखकर आगे आने वाले 'सार्वधातुकार्धधातुकयोः' सूत्र से, नी के 'ई' को गुण (ए) होना भी प्राप्त है, तो दोनों मे से हम किसे करें ? इसके लिये यह समझिये कि 'वर्ण' को निमित्त मानकर होने वाला 'यण्' तो सन्धिकार्य है, और 'प्रत्यय' को निमित्त मानकर होने वाला 'गुण' अङ्गकार्य है।
वार्णादा बलीय:- जब एक ही स्थान पर अङ्गकार्य तथा सन्धिकार्य, ये दोनों एक साथ प्राप्त हों, तब सन्धिकार्य को बाधकर अर्थात् रोककर अङ्गकार्य ही किया जाता है। इसलिये यहाँ नी + शप् (अ) में, 'इको यणचि' सूत्र से प्राप्त होने वाले सन्धिकार्य यण को रोककर, 'सार्वधातुकार्धधातुकयोः ' सूत्र से प्राप्त होने वाले अङ्गकार्य, गुण को ही किया जाता है, तो गुण करके नी + अ = ने + अ, बन जाता है।
-
यदि सन्धिकार्य प्राप्त हों, तो उन्हें अङ्गकार्य कर चुकने के बाद ही अन्त में किया जाता है। जैसे
-
नी+शप् (अ) में, सन्धिकार्य यण् को रोककर, सार्वधातुकार्धधातुकयोः ' सूत्र से अङ्गकार्य गुण, कर चुकने के बाद, अब + अ में, 'एचोऽयवायावः' सूत्र से 'अय्' आदेश प्राप्त है। इसे करके ने + अ = नय बन जाता है।
इस प्रकार किसी वर्ण के परे होने पर, वर्ण पर होने वाले प्रभाव को सन्धिकार्य या वर्णकार्य कहा जाता है और सामान्यतः किसी प्रत्यय के परे होने पर, अङ्ग पर होने वाले प्रभाव को अङ्गकार्य कहा जाता है। पाणिनीय अष्टाध्यायी में सूत्र, ६.४.१ से लेकर ७.४.९७ तक अङ्गाधिकार है। इसके अलावा भी प्रत्ययनिमित्तक कार्य करने वाले