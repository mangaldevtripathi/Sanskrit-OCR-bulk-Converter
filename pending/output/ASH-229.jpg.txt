'तृच्' 'तृन्' 'तुमुन्' 'तव्य' 'तव्यत्' लगाने की विधि
२०५
के
कृपो रो ल: (८.२.१८ ) - कृप् धातु के रेफ के स्थान पर तथा कृप् धातु ऋकार का अंश जो रेफ, उसके स्थान पर लकार आदेश होता है। कृप्-'पुगन्तलघूपधस्य च' से गुण करके - कर्पु र् को लत्व करके कल्प्= कल्पिता, कल्पितुम्, कल्पितव्यम् । यह आदेश सार्वधातुक तथा आर्धधातुक दोनों जगह होता है।
मीनाति-मिनोति-दीङां ल्यपि च (६.१.५० ) - मीञ् हिंसायाम्, डुमिञ् प्रक्षेपणे, दीड् क्षये, इन धातुओं को आत्व होता है, एच् विषयता में। अर्थात् जब इनके 'इ' को गुण अथवा वृद्धि होकर ए, ऐ होने वाला हो, तब गुण वृद्धि को रोककर इन्हें 'आ' हो जाता है। मीञ् मैमा प्रमाता मिञ्मैमा माता दीड्दै दा उपदाता। विभाषा लीयतेः (६.१.५१) - लीड् श्लेषणे, ली श्लेषणे, इन्हें विकल्प से आत्व होता है, एच् विषयता में। लीलै लाविलाता। आत्वाभावे विलेता।
=
->>
-
उदुपधाया गोह: (६.४.८९) - 'गुहू संवरणे' की उपधा को ऊत् होता है, गुणनिमित्तक अजादि प्रत्यय परे होने पर। गुह् गूहिता ।
-
ग्रहो लिटि दीर्घः - ग्रह धातु से परे आने वाले इट् को नित्य दीर्घ होता है ग्रह + इता = ग्रहीता आदि ।
अतो लोपः (६.४.४८) - आर्धधातुकोपदेशकाल में जो अदन्त है, उस धातु के 'अत्' का लोप होता है, आर्धधातुक प्रत्यय परे होने पर। चिकीर्ष- चिकीर्षिता । यस्य हल: (६.४.४९) - हल् से परे जो 'य' उसका लोप होता है, आर्धधातुक प्रत्यय परे होने पर। बेभिद्य - बेभिदिता ।
क्यस्य विभाषा (६.४.५० ) - हल् से परे जो 'क्यच्' और 'क्यङ्' उनका विकल्प से लोप होता है, आर्धधातुक प्रत्यय परे होने पर। समिध्य समिधिता, समिध्यिता ।
अतिदेश
धातु से प्रत्यय लगने पर, धातु का नाम अङ्ग हो जाता है। प्रत्यय लगने पर, धातु पर प्रत्यय का जो प्रभाव पड़ता है, उस प्रभाव का नाम ही अङ्गकार्य होता है। अङ्गकार्य कैसा हो, यह प्रत्यय पर ही निर्भर है। जैसा प्रत्यय होगा वैसा ही अङ्गकार्य होगा। अङ्गकार्य करने के लिये प्रत्यय की सही पहिचान सबसे आवश्यक
1
यदि प्रत्यय कित् या ङित् होगा, तो अङ्गकार्य अलग प्रकार का होगा। यदि प्रत्यय कित्, ङित्, नहीं होगा, तो अङ्गकार्य अलग प्रकार का होगा। देखिये कि 'तास्' 'तृच्' 'तृन्' 'तुमुन्' 'तव्य' 'तव्यत्' आदि प्रत्यय न तो कित् है, न गित्, न ङित् । तथापि कुछ सूत्रों के प्रभाव से ये प्रत्यय, कहीं ङित्' जैसे मान लिये जाते हैं। जहाँ ये ङित् जैसे मान लिये जाते हैं, वहाँ वे कार्य किये जाते हैं, जो कार्य ङित् प्रत्यय परे होने पर किये जाते हैं। जहाँ ये ङित् जैसे नहीं माने जाते, वहाँ ये जैसे हैं, वैसे ही रहते हैं। जो जैसा नहीं है, उसे वैसा मान लेने का नाम अतिदेश होता है।