इत्संज्ञा और उसके बाद होने वाले सत्वादि कार्य
1
डुकृञ् धातु को देखिये । इसमें धातु तो है 'कृ', परन्तु इसके आगे 'डु' है तथा पीछे 'ञ्' । जैसे आम के फल के गुठली छिलके को हटाकर हम गूदे का ही उपयोग करते हैं, उसी प्रकार डुकृञ् के डु तथा ञ् को हटाकर हम बीच के कृ का उपयोग करते हैं और इसी 'कृ' से हम 'करोति', 'करिष्यति' आदि सारे रूप बनाते हैं। इसी प्रकार टुनदि, ञिमिदा डुपचष् आदि धातुओं को समझिये, इनमें नद्, मिद्, पच् आदि ही शेष बचते हैं।
जैसे केले में से हम केवल छिलका हटाते हैं और भीतर का सारा भाग काम में ले आते हैं, भीतर गुठली नहीं पाते, उसी प्रकार 'श्ना' आदि प्रत्यय के आदि के 'श्' का, लोप करके पूरा 'ना' हम काम में ले लेते हैं, तो ज्ञा से जानाति, लु से लुनाति आदि रूप हम बना लेते हैं।
जैसे बेर में हम बाहर जो गूदा पाते हैं, उसे काम में ले लेते हैं, भीतर की गुठली को फेंक देते हैं, उसी प्रकार बाघृ, अञ्चु शद्लृ, गम्लृ आदि धातुओं में बाधु, अञ्च्, शद् गम को तो हम बचा लेते हैं और इनके अन्त में लगे हुए ॠ, उ, लृ को हटा देते हैं।
इस प्रकार हमने देखा कि अनुबन्ध कभी तो धातु के आगे पीछे दोनों जगह लगे रहते हैं। कभी केवल आगे और कभी केवल पीछे। इसी प्रकार प्रत्ययों में भी होता है। अतः हमारी सबसे पहिली आवश्यकता यह है कि ज्यों ही कोई धातु या प्रत्यय हमारे सामने आये, हम उसमें से यह पहिचान लें कि उसमें से कितना हिस्सा हटाने का है और कितना बचाने का ? इसके लिये हमें एक वार्तिक सहित आठ सूत्रों की सहायता लेना पड़ेगी। अब आप आगे दिये गये धातुपाठ को खोलकर सामने रख लीजिये और इन सूत्रों के अर्थों को पढ़कर उन धातुओं के अनुबन्धों को पहिचानिये तथा उनका लोप कीजिये । अनुबन्धों को इत् भी कहा जाता है।
१. उपदेशेऽजनुनासिक इत् (१.३.२) - उपदेशावस्था में जो अनुनासिक अच् होता है उसकी इत् संज्ञा होती है।
इस
अनुनासिक का अर्थ होता है ऐसा स्वर, जिसे मुख सहित नासिका से बोला जाये । आगे पाणिनीय धातुपाठ दिया जा रहा है। इस धातुपाठ में धातुओं के ऊपर चिह्न से अनुनासिक को दर्शाया गया है। यथा - २५७. शचें व्यक्तायां वाचि । ५२८. वर्षॆ आच्छादने । १४८०. आसुँ उपवेशने । १२२०. एवँ वृद्धौ। ऐसे धातुओं के अनुनासिक अच् की इत्संज्ञा 'उपदेशेऽजनुनासिक इत्' सूत्र से होती है। इसी प्रकार वदि, क्रदि में 'इ' की, मद, चितीं में 'ई' की, अञ्चु, ध्वंसुँ में 'उ' की, गुपूँ, अक्षू में 'ऊ' की, बाघूँ, गाघूँ, में 'ऋ' की, गम्लृ, शिष्लृ में लृ' की, कटें, लगें में 'ए' की, इत् संज्ञा हम करते हैं। २. हलन्त्यम् (१.३.३ ) - उपदेशावस्था में जो अन्तिम हल् (व्यञ्जन) होता है, उसकी इत् संज्ञा होती है। जैसे -डुपचष् में ष् है। यह धातु का अन्तिम हल है। इसकी इत् संज्ञा, इस सूत्र से होती है। इसी प्रकार शप्' प्रत्यय में 'प्' की, 'श्नम् प्रत्यय में