दस गणों का क्रम भी बदल दिया है। अङ्ग वस्तुतः दो प्रकार के हैं- अदन्त और अनदन्त । भ्वादि, दिवादि, तुदादि, चुरादि, इन चार गण के धातुओं में विकरण लगाने के बाद जो अङ्ग बनते हैं, 'अदन्त होते हैं। इन्हें हमने पहिले रखा है। स्वादि, तनादि, क्र्यादि, अदादि, रुधादि और जुहोत्यादि, गणों को बाद में रखा है, क्योंकि इन छह गण के धातुओं में विकरण लगाने के बाद जो अङ्ग बनते हैं, वे अनदन्त होते हैं। यह गणानुसारी धातुपाठ केवल सार्वधातुक प्रत्ययों के लिये है क्योंकि धातुओं से कर्त्रर्थक सार्वधातुक प्रत्यय परे होने पर ही धातु और प्रत्यय के बीच में गणों के अनुसार विकरण लगते हैं।
आर्धधातुक प्रत्यय परे होने पर धातुओं को गणों की कोई आवश्यकता नहीं होती । इसलिये हमने आर्धधातुक प्रत्ययों के लिये एक दूसरा धातुपाठ तैयार किया है। इसमें नौ गणों के धातुओं को एक साथ मिलाकर उन्हें ऊपर कहे हुए आकारान्त, इकारान्त, आदि क्रम से इस प्रकार रख दिया गया है-
-
१. भ्वादि से क्र्यादिगण के आकारान्त तथा एजन्त धातु (ध्यान दें कि आर्धधातुक प्रत्यय परे होने पर सारे एजन्त धातु आकारान्त हो जाते हैं, अत: इन दोनों को एक साथ मिला दिया है ।) २. ध्वादि से क्र्यादिगण के इकारान्त, ईकारान्त धातु ३. भ्वादि से क्र्यादिगण के उकारान्त, ऊकारान्त धातु ४. भ्वादि से क्र्यादिगण के ऋकारान्त, ऋकारान्त धातु ५. श्वादि से क्र्यादिगण के अदुपध धातु ६. भ्वादि से क्र्यादिगण के इदुपध धातु ७. भ्वादि सेक्र्यादिगण के उदुपध धातु ८. भ्वादि से क्र्यादिगण के ऋदुपध धातु ९. भ्वादि से क्र्यादिगण के शेष धातु । घटादि, किरादि, फणादि, ज्वलादि, पुषादि, द्युतादि, आदि आर्धधातुकप्रत्ययोपयोगी अन्तर्गणों को इस धातुपाठ परिशिष्ट में रख दिया है।
अध्येता का परिश्रम उसके लिये बोझ न बने, इसके लिये आवश्यक है कि धातुरूप तथा कृदन्त रूप बनाने का कार्य अजन्त धातुओं के अन्तिम अक्षर के क्रम से ही किया जाये और हलन्त धातुओं की उपधा के क्रम से किया जाये। अष्टाध्यायी में धातु सम्बन्धी अङ्गकार्य भी इसी क्रम से हैं।
अङ्गकार्य के अनुसार धातुओं का वर्गीकरण करने से लाभ यह होता है कि एक प्रत्यय परे होने पर एक वर्ग के एक धातु का रूप बनते ही उस वर्ग के सभी धातुओं के रूप स्वतः बन जाते हैं और समग्र का ज्ञान हो जाता है। लाघव इसी में है, कि सारे धातुओं को १४ वर्गों में बाँटकर उनके सामने एक प्रत्यय को खड़ा करके उसके सारे रूपों की सिद्धि कर ली जाये। ऐसा कर देने से अत्यन्त लाभ यह होता है कि एक धातु के रूप बनाने की प्रक्रिया जानते ही छात्र उसी के समान सैकड़ों रूप स्वयं बोलने लगता है क्योंकि पाणिनीय शास्त्र वस्तुत: गणितीय विधि से व्यवस्थित है।
जैसे ऋकारान्त 'कृ' धातु से कृत बनता है, वैसे ही अन्य ऋकारान्त है, वृ भृ. धृ मृ आदि धातुओं से हृत, वृत, भृत, घृत, मृत रूप ही बनेंगे। अनिट् मकारान्त गम्