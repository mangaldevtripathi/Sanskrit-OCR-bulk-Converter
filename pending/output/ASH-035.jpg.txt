द्वितीय पाठ
आर्धधातुकप्रत्ययोपयोगी औपदेशिक पाणिनीयधातुपाठ
अष्टाध्यायी सहज बोध के प्रथम भाग में हम सारे सार्वधातुक प्रत्यय तथा उन्हें • लगाने की प्रक्रिया पढ़ चुके हैं। हम यह भी जान चुके हैं कि पाणिनीय धातुओं को सार्वधातुक प्रत्ययों के लिये ही दस गणों में विभक्त किया गया 1
जब भी धातुओं से कर्त्रर्थक सार्वधातुक प्रत्यय लगते हैं, तब धातु + प्रत्यय के बीच में उस गण का विकरण आकर अवश्य बैठता है, जिस गण का वह धातु होता है। यथा -दिवादिभ्यः श्यन् । स्वादिभ्यः श्नुः । तुदादिभ्यः शः । रुधादिभ्यः श्नम् । तनादिकृभ्य उः । क्र्यादिभ्यः श्ना ।
ये ६ गणों के ६ विकरण कहे गये हैं। किन्तु जिस गण का कोई विकरण नहीं कहा गया है, उससे 'कर्तरि शप्' से शप् ही होता है। इन्हीं विकरणों को लगाने के लिये ही धातुओं को दस गणों में विभक्त किया गया है। किन्तु आर्धधातुकप्रत्यय परे होने पर विकरण नहीं होता है, अतः आर्धधातुक प्रत्ययों को इन गणों से कोई प्रयोजन भी नहीं होता।
जब आर्धधातुक प्रत्यय परे होने पर विकरण को बैठना ही नहीं है, तो क्यों न हम, सारे गणों के धातुओं को एक साथ मिला लें। इसमें सरलता होगी। इसी भाव से हमने आर्धधातुक प्रत्ययों के लिये, भ्वादिगण से क्र्यादिगण तक के सारे धातुओं को एक साथ मिलाकर, प्रक्रिया की सरलता के लिये यह धातुपाठ बनाया है ।
ध्यान दें कि आर्धधातुक प्रत्यय परे होने पर, एजन्त धातु 'आदेच उपदेशेऽशिति' सूत्र से आकारान्त हो जाते हैं। अतः हमने उन्हें आकारान्त बनाकर, आकारान्त धातुओं के वर्ग में ही मिला दिया है। अतः आर्धधातुकप्रत्ययों के लिये हम यह पाणिनीय प्रक्रिया के अनुसार नया धातुपाठ प्रस्तुत कर रहे हैं। इसमें नौ गणों के धातु एक साथ मिलकर इस क्रम में बैठे हुए
-
नौ गणों के आकारान्त और एजन्त धातु एक साथ हैं। नौ गणों के इकारान्त एक साथ हैं। नौ गणों के इकारान्त एक साथ हैं। नौ गणों के उकारान्त एक साथ हैं। नौ गणों के ऋकारान्त एक साथ हैं। नौ गणों के अदुपध धातु एक साथ हैं। नौ गणों के इदुपध धातु एक साथ हैं। नौ गणों के उदुपध धातु एक साथ हैं। नीं गणों के ऋदुपध धातु एक साथ हैं।
इससे लाभ यह होगा कि एक प्रत्यय परे होने पर एक वर्ग के एक धातु का रूप