पञ्चोपाङ्ग कार्य
-
=
५७
होकर पठ् + इट् + त्वा पठित्वा आदि में, आर्धधातुक प्रत्यय को इडागम होता है। यही तृतीय उपाङ्ग है। इसे 'अष्टाध्यायी सहज बोध' के इसी भाग के अष्टम पाठ में विस्तार से बतलाया जा रहा है। इसे वहीं देखें।
चतुर्थ उपाङ्ग
-
अतिदेश
धातु से प्रत्यय लगने पर, धातु का नाम अङ्ग हो जाता है। प्रत्यय लगने पर, धातु पर प्रत्यय का जो प्रभाव पड़ता है, उस प्रभाव का नाम ही अङ्गकार्य होता है। अङ्गकार्य कैसा हो, यह प्रत्यय पर ही निर्भर है। जैसा प्रत्यय होगा वैसा ही अङ्गकार्य होगा। अङ्गकार्य करने के लिये प्रत्यय की सही पहिचान सबसे आवश्यक है।
यदि प्रत्यय कित् या ङित् होगा, तो अङ्गकार्य अलग प्रकार का होगा। यदि प्रत्यय कित्, ङित्, नहीं होगा, तो अङ्गकार्य अलग प्रकार का होगा। देखिये कि 'तास्' 'तुमुन्' 'तव्य' 'स्य' आदि प्रत्यय न तो कित् है, न ङित् । तथापि कुछ सूत्रों के प्रभाव से ये प्रत्यय, कहीं ङित्' जैसे मान लिये जाते हैं। जहाँ ये ङित् जैसे मान लिये जाते हैं, वहाँ वे कार्य किये जाते हैं, जो कार्य ङित् प्रत्यय परे होने पर किये जाते हैं। जहाँ ये ङित् जैसे नहीं माने जाते, वहाँ ये जैसे हैं, वैसे ही रहते हैं। 'क्त्वा' प्रत्यय कित् है, किन्तु इडागम होने पर इसे 'न क्त्वा सेट्' सूत्र से अकित् मान लिया जाता है।
अतस्मिंस्तद्धर्मारोपोऽतिदेशः । जो जैसा नहीं है, उसे वैसा मान लेने का नाम अतिदेश होता है। यह मानने का कार्य जिन सूत्रों के कारण होता है, उन सूत्रों को हम अतिदेश सूत्र कहते हैं। ये अतिदेश सूत्र अष्टाध्यायी में १.२.१ से लेकर १.२.२६ तक हैं। अतिदेश तीन प्रकार के हैं। अङित् प्रत्यय को ङित् मानना अर्थात् ङित्त्वातिदेश । अकित् प्रत्यय को कित् मानना अर्थात् कित्त्वातिदेश। कित् प्रत्यय को अकित् मानना अर्थात् अकित्त्वातिदेश ।
अब हम उन सामान्य अतिदेश सूत्रों को देखें, जिनके कारण यह ये प्रत्यय ङित् जैसे मान लिये जाते हैं। आगे प्रत्येक प्रत्यय के साथ उनके विशेष अतिदेश सूत्र तत् तत् प्रत्यय के प्रसङ्ग में बतलाये जायेंगे। कोई भी अङ्गकार्य सीखने के पहिले, इन अतिदेश सूत्रों को जानना अत्यावश्यक है। अतः अतिदेश का विचार करके ही अङ्गकार्य करें। गाङ्कुटादिम्योऽञ्णिन्ङित् (१.२.१) - 'इङ्' धातु के स्थान पर होने वाले 'गाड़' धातु से तथा ३५ कुटादि धातुओं से परे आने वाले, ञित् णित् से भिन्न, सारे प्रत्यय, ङिद्वत् मान लिये जाते हैं। प्रत्ययों के ङित् होने के कारण इन कुटादि धातुओं को गुण नहीं होता।
'तास' 'तुमुन्' 'तव्य' 'स्य' आदि प्रत्यय भी ञित् णित् से भिन्न प्रत्यय हैं, अतः ये जब गाड़ या कुटादि धातुओं के बाद आते हैं, तब इन्हें ङित् प्रत्यय जैसा मान लिया जाता है और इन कुटादि धातुओं को गुण नहीं होता। कुटादि धातु इस प्रकार हैं
-