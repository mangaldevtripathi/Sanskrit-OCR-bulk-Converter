अष्टाध्यायी सहजबोध
डॉ. पुष्पा दीक्षित बीसवीं तथा इक्कीसवीं खीष्ट शताब्दी की महामहिम वैयाकरण हैं। उनकी कृतियों से यह भारतवर्ष कृतार्थ है। उन्होंने अष्टाध्यायीक्रम का नव्यपद्धति में समागम किया है। इस प्रकार नव्यव्याकरण के सतत विकास की यह परम्परा भट्टोजिदीक्षित से लेकर पुष्पा दीक्षित तक अविच्छिन्न चल रही है। आगे शुभाशीर्वाद है कि वे अन्य वेदाङ्गों पर कार्य करके इस पद्धति को पूर्णता दें।
आचार्य डॉ. बच्चूलाल अवस्थी
व्याकरण जगत् के लिये पुष्पा दीक्षित जी का उपकार अनन्त काल तक स्मरण किया जायेगा। इनके इस अदम्य पुरुषार्थ को देखकर हम इन्हें लौहपुरुष कहें या इनकी देदीप्यमान कीर्ति को देखकर हम इन्हें स्वर्णपुरुष कहें, वस्तुतः
ये सर्वथा अनुपम हैं।
आचार्य डॉ. रामयन शुक्ल
डॉ. पुष्पा दीक्षित ने अपनी 'अष्टाध्यायी सहजबोध' नामक कृति में 'इविधान' और 'पञ्चमहोत्सर्ग' को व्याख्यात करते हुए पाणिनि की जिस 'सूक्ष्मेक्षिका' को प्रकट किया हैं, वह न केवल विद्यार्थियों में अपितु परम्परागत विद्वानों में भी 'पाणिनीय महाशास्त्र' के प्रति अभिनव रुचि जगायेगी एवं शोध की नई-नई दिशाओं का निर्माण करने में सहायक होगी।
आचार्य डॉ. रामकरण शर्मा
मै संस्कृत व्याकरण की इस सर्वथा नवीन वैज्ञानिक सरणी का दिग्दर्शन कराने 'वाली 'अष्टाध्यायी सहजबोध' पद्धति का हृदय से सर्वतोभावेन अनुमोदन करता हूँ। डॉ. पुष्पा दीक्षित का यह ' अष्टाध्यायी सहजबोध' महामुनि पाणिनि की अन्तरात्मा को निश्चित ही आनन्दित करेगा। इससे संस्कृत साहित्य का अत्यन्त कल्याण सम्भावित है, ऐसा मेरा पूर्ण विश्वास है।
आचार्य डॉ. रामप्रसाद त्रिपाठी