२०२
अष्टाध्यायी सहजबोध
-
भाग ३
देवदत्तः इच्छति भोक्तुम् । देवदत्तः कामयते भोक्तुम् । देवदत्तः वाञ्छति भोक्तुम् । देवदत्तः वष्टि भोक्तुम् । (देवदत्त खाना चाहता है।)
इन वाक्यों में इच्छति, कामयते, वाञ्छति, वष्टि आदि क्रियाओं के उपपद में रहने पर भुज् धातु से तुमुन् प्रत्यय हुआ है। यहाँ ध्यान दें कि जो कर्ता इच्छा का है, वही कर्ता भोजन का भी है। अतः इच्छ् और भुज्, ये दोनों धातु समानकर्तृक हैं। अत: इच्छार्थक धातुओं के उपपद में रहने पर भुज् धातु से तुमुन् प्रत्यय हुआ है।
शकधृषज्ञाग्लाघटरभलभक्रमसहार्हास्त्यर्थेषु तुमुन् (३-४-६५) - शक, घृष, ज्ञा, ग्ला, घट, रभ, लभ, क्रम, सह, अर्ह तथा अस्ति अर्थवाले धातुओं के उपपद रहते धातुमात्र से तुमुन् प्रत्यय होता है।
तुमुन्ण्वुलौ क्रियायां क्रियार्थायाम् ३.३.१० सूत्र से तुमुन् प्राप्त था। तो भी पुनर्विधान इसलिये किया कि क्रियार्थी क्रिया उपपद में न होने पर भी तुमुन् हो जाये ।
• शक्नोति भोक्तुम् (खाने में प्रवीण है।)। धृष्णोति भोक्तुम् (खाने में प्रवीण है ।) जानाति भोक्तुम् (खाने में प्रवीण है।) ग्लायति भोक्तुम् (खाने में अशक्त है।) घटते भोक्तुम् (खाने में योग्य है।) आरभते भोक्तुम् (खाना शुरू करता है।) लभते भोक्तुम् (भोजन प्राप्त करता है।) प्रक्रमते भोक्तुम् (खाना आरम्भ करता है।) उत्सहते भोक्तुम् (खाने प्रवृत्त होता है।) अर्हति भोक्तुम् (खाने में योग्य है।) अस्ति भोक्तुम् (भोजन है।) भवति भोक्तुम् (भोजन है।) विद्यते भोक्तुम् (भोजन है।)
पर्याप्तिवचनेष्वलमर्थेषु ( ३-४-६६ ) - अलम् अर्थ वाले पर्याप्तिवाची शब्दों के उपपद रहते भी धातुओं से तुमुन् प्रत्यय होता है।
पर्याप्ति का अर्थ अन्यूनता या परिपूर्णता है। यह दो प्रकार से संभव है। भोजन के आधिक्य से अथवा भोक्ता के सामर्थ्य से ।
यहाँ पर्याप्ति शब्द भोक्ता के सामर्थ्य को बतला रहा है। पर्याप्तो भोक्तुम् । समर्थो भोक्तुम् । अलं भोक्तुम् । (खाने में समर्थ है। )
इसलिये पर्याप्तं भुङ्क्ते में तुमुन् प्रत्यय नहीं होता है, क्योंकि यह पर्याप्त शब्द भोजन की पर्याप्ति को बतला रहा है, भोक्ता की पर्याप्ति को नहीं।
कालसमयवेलासु तुमुन् (३.३.१६७) - काल, समय, वेला, ये शब्द उपपद रहते धातु से तुमुन् प्रत्यय होता है। कालो भोक्तुम् । समयो भोक्तुम् । वेला भोक्तुम् । (खाने का समय है।) अनेहा भोक्तुम् ।
तुमुन् प्रत्यय में 'हलन्त्यम्' सूत्र से नकार की तथा 'उपदेशेऽजनुनासिक इत्' सूत्र से उकार की इत् संज्ञा करके तथा 'तस्य लोप:' से दोनों का लोप करके तुम्' शेष बचता है।
कृन्मेजन्तः (१.१.३९ ) - मकारान्त और एजन्त कृदन्तों की अव्ययसंज्ञा होती है ।