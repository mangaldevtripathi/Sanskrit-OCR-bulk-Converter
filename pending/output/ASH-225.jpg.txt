'तृच्' 'तृन्' 'तुमुन्' 'तव्य' 'तव्यत्' लगाने की विधि
इसी प्रकार मृदु वक्ता । धर्मम् उपदेष्टा, आदि।
-
-
२०१
तद्धर्म अर्थ में मुण्डयितारः श्राविष्ठायना भवन्ति वधूमूढाम् । (श्राविष्ठायन गोत्र के लोग नवोढा वधू का मुण्डन करने वाले होते हैं। यह उनका कुलधर्म है।) (मुण्ड् + णिच् + इट् + तृन्)। अन्नमपहर्तारः आहरका भवन्ति श्राद्धे सिद्धे। (अप + ह् + तृन्) । उन्नेतारः तौल्वलायना भवन्ति पुत्रे जाते। (उत् + नी + तृन् ।
तत्साधुकारी अर्थ में कटं साधु करोति इति कर्ता कटम्। (कृ + तृन्) ।
-
आवश्यक - ध्यान दें कि तृन् तथा तृच् दोनों ही प्रत्ययों के रूप समानाकार ही बनते हैं, किन्तु दोनों का अन्तर यह होता है कि 'ण्वुल्तृचौ' सूत्र से होने वाले तृच् प्रत्यय के योग में 'कर्तृकर्मणोः कृति' सूत्र से कर्म में षष्ठी विभक्ति होती है। यथा- कटस्य कर्ता । धर्मस्य उपदेष्टा, आदि, और 'तृन्' सूत्र से तच्छीलादि अर्थ में होने वाले तृन् प्रत्यय के योग में 'न लोकाव्ययनिष्ठाखलर्थतृनाम्' सूत्र से षष्ठी का निषेध हो जाने से 'कर्मणि द्वितीया' सूत्र से कर्म में द्वितीया ही होती है। यथा धर्मम् उपदेष्टा कटं कर्ता ।
-
तृन् प्रत्यय में 'हलन्त्यम्' सूत्र से नकार की इत्संज्ञा होकर 'तृ' शेष रहता है। तृन् प्रत्ययान्त शब्दों का प्रथमा एकवचन में रूप 'ता' बनता है। जैसे
कर्तृ + सु = कर्ता / हर्तृ + सु = हर्ता / भर्तृ + सु = भर्ता, आदि ।
तुमुन् प्रत्यय
तुमुन्ण्वुलौ क्रियायां क्रियार्थायाम् - ( ३.३.१०) - क्रियार्थी क्रिया उपपद हो तो धातु से तुमुन् तथा ण्वुल् प्रत्यय भविष्यत् काल में होते हैं।
में
कृष्णं द्रष्टुं याति (कृष्ण को देखने के लिये जाता है।) कृष्णं दर्शको याति (कृष्ण को देखने के लिये जाता है।)
इसी प्रकार - अन्नं भोक्तुं व्रजति (अन्न खाने के लिये जाता है। ) । अन्नं भोजको व्रजति (अन्न खाने के लिये जाता है । ) ।
क्रियार्थी क्रिया का अर्थ है- क्रिया अर्थः प्रयोजनं यस्या: क्रियाया: सा क्रियार्था क्रिया। अर्थात् ऐसी क्रिया, जिसका प्रयोजन कोई दूसरी क्रिया हो ।
'भोक्तुं व्रजति', इस वाक्य को देखिये। यहाँ जाने की क्रिया, खाने की क्रिया के लिये हो रही है, अतः जाने की क्रिया, क्रियार्थी क्रिया है। क्रियार्थी क्रिया उपपद में हो, तो उस धातु से तुमुन् और ण्वुल् प्रत्यय होते हैं, जिसके लिये यह क्रियार्थी क्रिया की जा रही है। 'व्रजति' क्रियार्था क्रिया है। अतः इसके उपपद में रहने पर 'भुज्' धातु से तुमुन् अथवा ण्वुल् प्रत्यय कर्ता अर्थ में होते हैं, यह तात्पर्य है ।
समानकर्तृकेषु तुमुन् (३.३.१५८) - समान है कर्ता जिनका, ऐसे इच्छार्थक धातुओं के उपपद रहते, धातुमात्र से तुमुन् प्रत्यय होता है।